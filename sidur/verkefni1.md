## Verkefni 1 
[Hér](https://notendur.hi.is/jrj11/HTML/Undir/verkefni1.html) má sjá hvernig ég gerði upphaflegu síðuna. Hún krafðist of mikils viðhald og gekk það nánast af mér dauðri að setja upp texta á skiljanlegan máta. Það var hrikalegt að ætla að formatta hann eða lagfæra línubil og annað. Því fór ég og bjó mér til nýja síðu til að sjá fyrir endann á því að setja inn ný verkefni.

Ég fór núna í gegnum github. Ég sótti simple site og setti upp git á tölvunni og keyrði git init í möppu þar sem ég ætlaði að geyma síðuna. Svo uppfærði ég bootstrap úr 2.x í 4.1, nýjustu útgáfuna. Þá gat ég breytt útliti síðunnar og aðlagað að nútímanum, notaði [þessar](https://getbootstrap.com/docs/4.4/components/navbar/?fbclid=IwAR1m_pv6toy-r2buBr3-2g1FZC049L4-fiC2T44lzRxFo5-zuADO6qhH89E#color-schemes) leiðbeiningar til að uppfæra útlit. Ég sótti líka extentions, Markdown preview og Markdown toolbar. 

Helstu vankantar fyrri síðunnar var að textabrotið studdi sig of mikið við CSS svo það var svo gríðarlega erfitt að koma honum fallega frá sér. Aftur á móti er markdown töluvert þægilegra í notkun og líður mér hálf partinn eins og ég sé að skrifa texta í word, sérstaklega í ljósi þess að ég get fylgst jafn óðum með því hvernig hann mun koma út á síðunni með preview.

Það tók um 3 og hálfa klukkustund að setja upp nýja síðu. Kjartan, vinur minn, mælti með þessari útfærslu þegar ég sagði honum frá raunum mínum með síðuna mína og gat leiðbeint mér þegar ég lenti á veggjum. 