
## Lokaverkefni: topptjald - Tindaból 

Við ákváðum að gera lokaverkefni sem myndi nýtast hópmeðlimum vel. Varð því topptjald fyrir valinu þar sem slíkt kostar um 400.000 þúsund plús keypt. 
Hér má sjá heimasíðu verkefnisins: https://sites.google.com/view/tindabol/heim?authuser=1.

Hér er svo mitt tímaframlag til verkefnisins:

![](../myndir/verkask.png)

Mitt hlutverk var aðallega í því að sjá til þess að verkefnið væri á réttu róli sem og hafði yfirumsjón með dúknum þar sem ég vann í vefnaðarvöruverslun í þó nokkur ár. Hér er samantekt af skönnuðum teikningum af skipulagi tengt dúknum og sniði og málum.

![](../myndir/Dúkur1.png)

![](../myndir/Dúkur2.png)

![](../myndir/Dúkur3.png)

Við framkvæmdum ekki alla framleiðslu topptjaldsins, við gerðum álrammann, fórum og heimsóttum Seglagerð Ægis, skoðuðum stífur (en fjárfestum ekki í). Við höfum fullan hug á því að hrinda vinnu og framleiðslu á þremur topptjöldum í sumar og höfum við mikið rætt hvernig best verður að gera það. Ef Covid hefði ekki gerst hefðum við klárlega framkvæmt það að gera prótótýpu af topptjaldinu og sennilega í fullri stærð. Við lögðum upp með það en vorum opn fyrir því að gera smækkaða mynd af glertrefjaskelinni til að þjálfast og læra á ferlið betur. Ég hef bara alls ekkert unnið með glertrefjar áður og þekkti því ekki framleiðsluferlið. Ég horfði á eftirfarandi myndband til að vera betur að mér í þeim efnum: https://www.youtube.com/watch?v=ioj1YBm6bJY&t=23s. Aftur á móti er ég vel að mér í framleiðslu á vefnaði og saumavörum þar sem ég vann í vefnaðarvöruversluninni Vogue í 5 ár, þar sem við vorum einnig með saumastofu fyrir gardínur (bæði saumastofu fyrir gluggatjöld og efni utan um svamp og rúllugardínuverksmiðju). Ég þurfti því lítið að kynna mér þann hluta verkefnisins. Ég sá fyrir mér áskoranir í því að sauma í svona þykkt efni, og plastdúkinn þá sérstaklega, en hugsa að nokkuð öflugar vélar ráði við verkið og væri upplagt að nota leðurnálar. Ég á sjálf ágæta Hugqvarna saumavél sem og hef ég aðgang að öðrum saumavélum hjá fyrrum vinnuveitanda, sem ég myndi sennilega mega kíkja á þegar ekki væri vinna í gangi. Þar er líka þægilegt borð með stórum hníf þar sem hlutir dúksins verður alveg stór og því gott að hafa aðstöðu til að sauma og vinna með flekana sem munu vera hlutar af tjaldinu. 